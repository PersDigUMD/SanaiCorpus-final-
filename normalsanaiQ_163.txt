بستهٔ یار قلندر مانده‌ام زان دو چشمش مست و کافر
تا همه رویست یارم همچو گل من همه دیده چو عبهر
بر دم مار آمدم ناگاه پای زان چو کژدم دست بر سر
در هوای عشق و بند زلف او هم معطل هم معطر
بر امید آن دوتا مشکین رسن پای تا سر همچو چنبر
چنگ در زنجیر زلفینش زدم لاجرم چون حلقه بر در
دورم از تو تا به روزی چشم و دل در میان آب و آذر
از خیال او و اشک خود مقیم دیده در خورشید و اختر
هم ز چشمت وز دلت کز چشم و دل اندر آبان و در آذر
دخل و خرج روز شب را در میان در سیه رویی چو دفتر
افسری ننهاد ز آتش بر سرم تا چنین نی خشک و نی تر
سالها شد تا از آن آتش چو شمع مرده فرق و زنده افسر
مفلس و مخلص منم زیرا مرا دل نماند و من ز دلبر
عیسی اندر آسمان خر با زمین من نه با عیسی نه با خر
بی منست او تا سنایی با منست با سنایی زین قبل
