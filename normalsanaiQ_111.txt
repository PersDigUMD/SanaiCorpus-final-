ای حریفان ما نه زین دستیم دستی برنهید باده‌مان خوشتر دهید و نقلمان خوشتر
بام ما دیگر زنید و شام ما دیگر پزید نام ما دیگر کنید و دام ما دیگر
هر کسی را جام او با جان او یکسان کنید هر کسی را نقل او با عقل او همبر
چند از شش سوی یک دم چار بالشهای ما بر فراز تارک نه چرخ و هفت اختر
عیسی و خر هر دو اندر مجلس ما حاضرند کوه بر عیسی برید و کاه پیش خر
مجلس آزادگان را از گرانان چاره نیست هین که آمد خام دیگر دیگ دیگر
خنجر نو بر سر بهرام ناچخ زن زنید زخمهٔ نو بر کف ناهید خنیاگر
هین که عالم سر به سر طوفان نااهلان گرفت رخ سوی عصمت سرای نوح پیغمبر
هر که را رنگیست همچو نیل در آب افکنید هر که را بوییست همچون عود بر آذر
نفس را چون بر جگر آبیست آتش در زنید عقل را چون بر کله پشمیست بندش بر
ور درین مجلس شما عاشق‌تر از شمع و می‌اید پس چو شمع و می قدم در آب و آتش در
می قبای آتشین دارد شما در بر کشید شمع تاج آتشین دارد شما بر سر
ناحفاظیرا چو سگ ار تاختید از پیش در آن گهٔ با یار آهو چشم برتر بر
چون ز روی هستی از من در من ایمانی نماند گر مسلمانید یک ره نام من کافر
ور سنایی همچو زنجیرست در حلق شما حلق او گیرید چون حلقه برون در
